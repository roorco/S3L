---
title: 'Giardini Venerdì - Matera'
content:
  autori: 'Scuola del Terzo Luogo, Architecture of Shame'
  collab: 'Fondazione Matera-Basilicata 2019, Comune di Matera, Federcasa, Comitato di Quartiere di Serra Venerdì, Ater Matera, Ater Venezia, Scuola Elementare F. Nitti,   '
  date: '2019'
grid-size: grid-lg
show_sidebar: true
---

**Giardini Venerdì** è il progetto vincitore del concorso _Indagine sui non abitanti_ indetto dal gruppo di ricerca Architecture of Shame a Matera nel rione di case popolari **Serra Venerdì**.

Giardini Venerdì è il nome dato ad un’area comunale scelta per divenire un terreno di sperimentazione verso la creazione di un giardino di quartiere co-gestito dagli abitanti in collaborazione con il Comune di Matera. Il giardino è un luogo della città in cui, grazie alla relativa facilità di realizzazione, è possibile sperimentare, in piccola scala, patti collaborativi tra istituzioni e cittadini; così il progetto ha voluto divenire il prototipo di un modello di cooperazione su un suolo pubblico: professionisti, cittadini, insegnanti e allievi hanno messo in atto pratiche collettive di gestione delle aree verdi incolte del quartiere di case popolari di Serra Venerdì, la realizzazione del prototipo e la manutenzione del giardino sono divenuti momenti pedagogici per la scuola elementare e feste di quartiere.

Questi momenti d’incontro si sono svolti tra il 2018 e il 2019 e sono stati il frutto di una collaborazione intensa tra il gruppo informale della Scuola del Terzo Luogo, la Scuola Primaria F. Nitti, il Comitato di quartiere Serra Venerdì, Architecture of Shame, Ater Venezia, Federcasa e Fondazione Matera-Basilicata 2019 nell’ambito del concorso indetto in occasione di Matera Capitale Europea della Cultura 2019.

Le attività nel giardino si sono sviluppate attraverso cinque incontri nel 2019:

* Arboratorio#1 - Alberi maestro di Serra Venerdì | 22 - 23 febbraio |
* Arboratorio#2 - Tra me e te voglio piantare un frutteto | 19 -22 aprile |
* Arboratorio#3 - Atelier della zappa | 26 Aprile |
* Arboratorio#4 - Mettere dimora | 27 maggio - 02 giugno |
* Arboratorio#5 - Murale e inaugurazione | 23 - 27 luglio |
