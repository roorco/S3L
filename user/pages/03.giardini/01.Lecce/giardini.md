---
title: 'Asfalto Mon Amour'
grid-size: grid-xl
aura:
    pagetype: website
content:
    autori: 'Coloco, Scuola del Terzo Luogo'
    date: '2008'
    luogo: Lecce
---

Cosa può nascere da un deserto di asfalto?
È possibile trasformare un luogo abbandonato totalmente deciso dall’uomo in un ter-
reno sperimentale per la condivisione e la trasformazione diretta da parte dei cittadini?
Come si combinano gestione e cambiamento?
Le Manifatture Knos condividono con il quartiere un’area esterna grande quanto uno
stadio. Fino a 3 anni fa quest’area era un “deserto d’asfalto” utilizzato solo come par-
cheggio, poi si è trasformato lentamente in un giardino in movimento: porzioni di
asfalto sono state rimosse per lasciare spazio agli alberi e alle piante che chi ha voluto
ha piantumato o a quelle che sono nate spontaneamente. Poi è arrivato l’orto con i
broccoli, le insalate e i pomodori.

Nel corso delle precedenti edizioni degli “Incontri del Terzo Luogo” ci siamo chiesti,
infatti, come sia possibile trasformare questo luogo in modo da renderlo più abitabile,
cioè più utilizzabile e trasformabile da parte di chiunque. Non ne stavamo venendo a
capo. Un giorno, uno dei partecipanti ha preso un piccone e ha cominciato a cercare
l’acqua nel deserto: ha spaccato l’asfalto facendo spazio a qualcosa di non previsto.
E così ha creato le condizioni affinché un cambiamento potesse avvenire in maniera
spontanea. Adesso, quindi, non sappiamo più che cosa potrà accadere.
