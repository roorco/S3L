---
title: 'Place du Vallon - Losanna'
grid-size: grid-xl
media_order: 'Vallon.jpg,Vallon_assemblea.jpg,Vallon_convivio.jpg,Vallon_lavoro.jpg,Vallon_asfalto.jpg,Vallon_mappa.jpg'
show_sidebar: true
---

Anche a Losanna spunta un giardino da sotto l'asfalto! È nato nella piazza del Vallon, realizzato con il quartiere e grazie al lavoro sinergico di Atelier Olga, Scuola del Terzo Luogo, Association de Quartier du Vallon​, Ô Vallon​, le Centre d'Animation Citè-Vallon e grazie alle esperienze condivise da Gilles Clément e da Coloco.
La Scuola del Terzo Luogo è stata invitata per dare avvio al processo, vista l'esperienza e la sperimentazione fatta a Lecce e al Knos. Durante il cantiere abbiamo dato il nostro contributo supportando le relazioni e l'azione iniziale di trasformazione della piazza: il piccone ha lasciato spazio ai martelli pneumatici grazie al supporto organizzativo dato dal Comune di Losanna e alle capacità di molti degli instancabili operai volontari del quartiere che hanno messo a disposizione le proprie competenze pratiche.
Tra storie di immigrazione e situazioni di disagio sociale abbiamo avuto modo di vedere come una piazza può diventare tale grazie alla collaborazione tra persone, associazioni e istituzioni impegnati in egual misura nel raggiungimento di un obiettivo comune.
Ed è così che il cantiere si è trasformato nella festa di tutti.

[plugin:youtube](https://youtu.be/ifRiw8c7kuU)

