---
title: 'Incontri del Terzo Luogo'
sitemap:
    changefreq: monthly
#hero_classes: 'text-light title-h1h2 '
body_classes: header-transparent
hero_image: road.jpg
custom: 'new thing'
blog_url: /blog
show_sidebar: true
show_breadcrumbs: true
show_pagination: true
content:
    items:
        - '@self.children'
    limit: 6
    order:
        by: date
        dir: desc
    pagination: true
    url_taxonomy_filters: true
feed:
    description: 'Gli incontri del Terzo Luogo'
    limit: 10
pagination: true
---

La Scuola del Terzo Luogo nasce e si sviluppa nel corso delle varie edizioni degli Incontri del Terzo Luogo, momenti di ricerca sugli spazi “indecisi” della città, spazi in cui non tutto è totalmente caotico e selvaggio, ma dove nemmeno tutto è già organizzato e pianificato. 
A partire dall’autunno del 2012 un gruppo informale di persone ha intrapreso un percorso all’interno di questi spazi che ha facilitato il confronto, l’azione sullo spazio pubblico, la sperimentazione, le relazioni con il contesto e con le varie forme di vita e lo studio legato al tema del giardino. Il luogo di riferimento che ha dato vita a questo percorso, sostenendolo con le proprie risorse, sono le Manifatture Knos, spazio indeciso della città di Lecce, recuperato dopo un lungo periodo di abbandono e restituito alla città come centro culturale indipendente.
La ciclicità di questi momenti ha fatto sì che un gruppo di partecipanti agli Incontri del Terzo Luogo potesse dare continuità al percorso, intensificando i momenti di confronto e aprendo la strada a nuove possibilità di intervento non solo nella periferia di Lecce ma anche nelle città di Taranto, Palermo, Losanna e Matera.
La Scuola del Terzo Luogo è una scuola informale, libera e aperta, che non ha insegnanti né studenti, dove l’esperienza collettiva diventa fondamentale per poter imparare. Un luogo nel quale si discute del concetto stesso di scuola, un tempo in cui ci si confronta con la quotidianità, in cui si cercano soluzioni e in cui si aspetta di capire come le piccole azioni umane possano evolvere in sinergia con i luoghi che le accolgono. 
La Scuola del Terzo Luogo vuole sperimentare nuove forme di pedagogia mettendo in discussione i modelli di insegnamento convenzionali, laddove il dare dignità politica all’indecisione diventa la modalità di intervento sul bene comune, ovvero la pratica attraverso cui ci si prende cura dei luoghi.

